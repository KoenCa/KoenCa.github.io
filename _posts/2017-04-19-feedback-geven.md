---
layout: post
title: 'Forces To Explore: feedback geven'
subtitle: Training
bigimg: /img/feedback-geven.jpeg
tag: externe_activiteiten
---

Ik heb mijn stage gedaan bij het IT-bedrijf Kabisa gelegen in Weert. Bij Kabisa krijgt het personeel regelmatig trainingen om hun soft skills te verbeteren. Op woensdag 19 april 2017 was er een training over het geven van feedback. Als stagiaire mocht ik ook deelnemen aan deze training. Deze training werd gegeven door twee werknemers, Hans en Laurens, van het bedrijf Forces To Explore. Zij hadden ook een acteur, genaamd Sander, meegenomen die hielp bij het geven van deze training. 

Aan het begin van de training werd er eerst een introductie gegeven over het belang van het geven van feedback en hoe mensen elkaar beoordelen.

Na deze introductie werd een klein toneelspel gespeeld door Laurens en Sander. De situatie die ze speelde ging als volgt: Sander was op vakantie geweest en hij had gevraagd aan Laurens om een presentatie te maken. Sander moest namelijk na zijn vakantie een presentatie geven aan een klant. Laurens had deze presentatie gemaakt terwijl Sander op vakantie was en hij had deze achtergelaten op het bureau van Sander. Wanneer Sander terug is van vakantie vindt hij de presentatie terug op zijn bureau, maar hij is hier niet tevreden mee. Sander moet dus eigenlijk feedback geven aan Laurens. 

De bedoeling was dat dit toneel meerdere keren gespeeld werd, maar steeds anders aan de hand van feedback die wij moesten geven aan Sander. Dit was totdat iedereen akkoord was dat de feedback die Sander gaf aan Lauren over de presentatie goed was.

Na dit toneel werden de do’s en dont’s opgeschreven over het geven van feedback. Uit deze lijst kon je dan vier stappen afleiden die je kan volgen bij het geven van feedback. Deze vier stappen worden hieronder opgelijst met een voorbeeldsituatie. 

### Situatie:
Je verwacht van je collega een reactie op de email die je vorige week gestuurd had, maar je hebt nog altijd geen reactie gehad. Je spreekt je collega hierop aan. 

### 1. Vertel je observatie
Je zegt: “Ik heb nog geen reactie van je gehad op mijn email van donderdag”.

Bij deze stap is het belangrijk dat je enkel feiten aanhaalt. Je moet dus zo objectief mogelijk zijn. 

### 2.	Vertel je interpretatie
Je zegt: “Ik begin mij wat zorgen te maken”.

Voor deze stap is het belangrijk dat je de feiten uit stap 1 opvolgt met hoe jij je daarbij voelt. Je kan hiervoor het beste beginnen met ‘Ik’, dus niet ‘Het team’ anders kan dit verkeerd overkomen. Het is ook belangrijk dat je hierbij de andere persoon niet beschuldigt, zeg gewoon hoe je je voelt.


### 3.	Vraag of de ander dat herkent/begrijpt
Je zegt: “Kun je je dat voorstellen?”

Met deze stap ga je vooral na of de andere persoon je gevoelens begrijpt of herkent, zodat je ook beter een gesprek aan kunt gaan en zodat de andere persoon zich in kan leven in de situatie. 

### 4.	Spreek je wens uit
Je zegt: “Ik zou het prettig vinden als ik uiterlijk vrijdag je reactie heb.”

Om te eindigen met je feedback kan je als laatste stap op een vriendelijke manier je wens uitspreken. Op deze manier kan je uitdrukken hoe de situatie opgelost kan worden. 

Om deze stappen in te oefenen moesten we ook zelf aan de slag gaan. We krijgen een blad papier met daarop een formulier. Dit formulier moest je invullen met een eigen situatie zoals hierboven. Deze situaties kon je dan eerst bespreken in groepjes van twee personen, daarna in groepjes van vier personen en daarna in groepjes van acht personen. Op deze manier kon je elkaar raad geven. Na het inoefenen was het tijd voor pauze.

Na de pauze ging het over het ontvangen van feedback. Dit is voor veel mensen nog moeilijker dan het geven van feedback. Het is hierbij de bedoeling dat je zelf rustig blijft en luistert naar wat de andere persoon te zeggen heeft ook al is hij heel kwaad op jou. Je moet in dit geval wel proberen om de andere persoon tot rust te brengen in plaats van zelf ook kwaad te worden. Om dit duidelijk te maken was er weer een toneel met dezelfde situatie als eerder vermeld. 

Om de training af te ronden werd alles nog eens overlopen en was er een mogelijkheid om vragen te stellen.

## Reflectie
Ik heb het zelf altijd wel moeilijk gehad om feedback te geven. Dit komt vooral, omdat ik zelf wat meer een rustig persoon ben en ik wil ook niet als een kwaad persoon overkomen. Dankzij deze training realiseer ik me nu wel dat feedback geven toch belangrijk is. Het is belangrijk voor jezelf, omdat je anders een lange tijd met slechte gevoelens blijft zitten terwijl die misschien simpel opgelost kan worden. Voor de persoon aan wie je feedback wilt geven is het ook wel belangrijk, omdat deze persoon door jou feedback zichzelf eventueel kan verbeteren. Ik ben heel dankbaar dat ik aan deze training heb deel mogen nemen. 
