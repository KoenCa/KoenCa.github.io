---
layout: post
title: PXL-IT Goes Dublin - Dag 1
subtitle: Studiereis
bigimg: /img/dublin-dag-1.jpg
tag: internationalisering
---

Op de eerste dag van de studiereis moesten we samenkomen om 7:45u in de vertrekhal van Brussel Airport. Hier kregen we de boardingpass van de begeleidende lectoren en daarna konden we ons inchecken. Onze vlucht vertrok rond 10:10u en we zijn aangekomen tegen 11:00u plaatselijke tijd door het tijdverschil van 1 uur. 

Na de aankomst zijn we met een bus van Aircoach naar het hostel gegaan. We verbleven in het Abraham House Hostel gelegen op 82-83 Lower Gardiner street. Het hostel ligt in het centrum en is op wandelafstand van het commercieel centrum en verschillende bezienswaardigheden. We verbleven in kamers met plaats voor 8 personen en enkele kamers met plaats voor 3 personen. Ik zat zelf in een kamer voor 8 personen. Nadat we ingecheckt waren in het hostel was het tijd om te lunchen. We mochten zelf kiezen waar we gingen eten. In de zoektocht naar een plaats om wat te eten hebben we de stad ook al een beetje kunnen verkennen. 

Om 14.30u hadden we weer afgesproken om allemaal samen te komen bij het hostel. Van hieruit vertrokken we voor een eerste kennismaking met de stad. Tijdens deze wandeling hebben we verschillende bezienswaardigheden gezien zoals de Liffey River, Temple Bar, HA Penny Bridge, The Spire, Oâ€™Connel Street, etc. Na deze kennismaking met Dublin waren we voor de rest van de avond vrij.