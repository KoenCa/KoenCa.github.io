---
layout: post
title: Elixir Talks Night Zuid-Nederland
subtitle: Meetup
bigimg: /img/elixir-talks.jpeg
tag: externe_activiteiten
---

Op dinsdag 21 maart was ik aanwezig op de meetup ‘Elixir Talks Night Zuid-Nederland’. Deze meetup vond plaats bij het bedrijf Kabisa gelegen in Weert. Dit is ook mijn stagebedrijf en dit is de tweede meetup die ik gevolgd heb sinds dat ik er stage loop. Deze meetup was net zoals de vorige goed georganiseerd. Het onderwerp van de meetup was de wat nieuwere en opkomende programmeertaal Elixir.

Er werden twee presentaties gegeven van software developers die werken bij Kabisa. Zij hadden beide al veel ervaring met het ontwikkelen in Elixir. De eerste presentatie werd gegeven door Tonći Galić. In deze presentatie werd vooral de kracht van Elixir uitgelegd en hoe het kan helpen met het ontwikkelen van back-ends die zeer performant zijn. Hij heeft ook uitgelegd hoe het komt dat Elixir zo krachtig is. Een reden die mij bij gebleven is waarom Elixir zo krachtig is, is omdat het veel minder geheugen in neemt om een nieuw proces op te starten ten opzichte van andere programmeertalen zoals Java. 

De tweede presentatie werd gegeven door Laurens Boekhorst. Hij werkt nu al bijna een jaar aan een project waarvoor hij Elixir gebruikt voor het ontwikkelen van de back-end. In deze presentatie ging het ook over de chatbot die hij met zijn team heeft moeten ontwikkelen voor dit project zonder enige ervaring in ‘natural language processing’. Hij heeft uitgelegd hoe hij dit met zijn team heeft aangepakt en hoe Elixir hier heeft bij kunnen helpen.

Ik ben naar deze meetup gegaan om meer informatie te krijgen over deze nieuwe programmeertaal en dat is zeker gelukt. Het waren twee interessante en leerzame presentaties. 