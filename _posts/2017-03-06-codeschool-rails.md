---
layout: post
title: Getting started with Ruby on Rails
subtitle: Codeschool cursus
bigimg: /img/rails.jpg
tag: levenslang_leren
---

Voor mijn stage opdracht moet ik met Ruby on Rails kunnen werken. Om Ruby on Rails te leren heb ik de “Getting started with Ruby on Rails” cursus gevolgd op Codeschool.  Deze bestaat eigenlijk uit drie kleinere cursussen die steeds dieper in gaan op Ruby en Ruby on Rails. Het enige wat je nodig hebt voor deze cursussen is je browser. 

Elke cursus bevat meerdere levels die je stap voor stap moet voltooien. Elk level begint met een video van rond de 15 minuten. In deze video’s wordt er telkens dieper ingegaan op het onderwerp van de cursus die in dit geval Ruby en Ruby on Rails zijn. Deze video’s geven een meet theoretische uitleg met voorbeelden in code. Na de video moet je theorie omzetten in praktijk door challenges op te lossen. Deze challenges moeten opgelost worden door te programmeren in je browser. Je kan pas verder met een volgende challenge als je de huidige voltooid hebt. Als je alle challenges hebt opgelost dan mag je door naar het volgende level van de cursus.

## Try Ruby
Try Ruby is de eerste cursus van de drie. In deze cursus leer je de basis van het programmeren in Ruby. Dit is de enige cursus van de drie die geen video’s bevat, omdat dit meer een interactieve tutorial is. Er is gewoon tekst met daarlangs een veld waar je Ruby code kan typen. Dit is een korte cursus die de basisprincipes uitlegt van Ruby. Dit zijn ook de principes die je veel terug kan vinden in andere programmeertalen zoals het werken met strings, properties, methodes, arrays, variabelen enzovoort.

![Try Ruby](/img/rails01.png "Try Ruby")

Het is een korte, maar leerzame cursus waarmee je de basis van Ruby op ongeveer een uur onder de knie kan krijgen. Ik heb geen problemen gehad met het doorlopen van deze cursus, alles was simpel en duidelijk uitgelegd.

## Rails for Zombies Redux
Dit is de tweede cursus waarbij je voor het eerst kennis maakt met Ruby on Rails. Ruby on Rails is een open-source web application framework voor Ruby dat heel populair is. Deze cursus had 5 levels met in totaal 26 challenges.

![Rails for Zombies Redux challenge](/img/rails02.png "Rails for Zombies Redux challenge")

### Level 1
In het eerste leven van deze cursus leer je hoe je een volledige CRUD (Create Read Update Delete) maakt in Ruby on Rails. Dit is meestal de basis waaruit je de applicatie verder opbouwt. Rails heeft standaardmethodes waarmee je de CRUD-acties uit kan voeren.

### Level 2
Dit level gaat dieper in op de models in een Ruby on Rails applicatie. Rails gebruikt models om te communiceren met de database. In Rails heeft elke tabel van de database een eigen model. Er kunnen tussen models ook relaties gelegd worden net zoals er tussen tabellen relaties gelegd kunnen worden.

### Level 3
Een webapplicatie is niets zonder views en hier gaat dit level dieper op in. Rails gebruikt embedded Ruby in de HTML-pagina’s om deze interactief te maken. 

### Level 4
Om de models en views met elkaar te verbinden worden er in Rails controllers gebruikt. In de controllers wordt via de models de nodige data opgehaald. Deze data wordt dan door gestuurd naar die views die het aan de gebruiker laat zien.

### Level 5
In het laatste level van deze course wordt uitgelegd hoe de routing binnen Rails werkt. Routes worden binnen Rails gebruikt om de gebruiker naar de juiste pagina’s te sturen en om de juiste controllers en models aan te spreken.

### Conclusie
Deze cursus was een goede introductie tot Ruby on Rails. Nu snap ik ook waarom Rails zo’n populair web framework is. Als je bij Rails de opgelegde conventies volgt dan kan je heel snel een prototype van je webapplicatie ontwikkelen. De makers hebben deze conventies opgesteld om de ontwikkelaar niet te veel te laten nadenken over de configuratie van Rails. Een nadeel hiervan kan wel zijn dat je als ontwikkelaar een opgelegde structuur moet volgen en niet iedereen wilt dit.

## Rails for Zombies 2
Dit is de derde en dus de laatste cursus die verder gaat op de vorige cursus “Rails for Zombies Redux”. Deze cursus is veel uitgebreider en neemt ook meer tijd in beslag om deze te voltooien. De cursus heeft net zoals de vorige cursus vijf levels met in totaal 62 challenges. 

![Rails for Zombies 2 challenge](/img/rails03.png "Rails for Zombies 2 challenge")

### Level 1
De vorige cursus vertrekt eigenlijk vanuit een Ruby on Rails applicatie al is opgezet. Dit level gaat over hoe je Rails installeert en configureert. Het installeren en configureren gebeurd bij Rails allemaal via de command line. Zo kan je bij Rails models, controllers en views laten genereren via een command op basis van gegevens die je meegeeft.

### Level 2
Dit level gaat dieper in op models waar de vorige cursus gestopt is. Er wordt meer uitgelegd over hoe je relaties tussen tabellen om kan zetten in de models. Verder wordt er ook uitgelegd hoe je in de models zelf queries kan maken met de Ruby syntax

### Level 3
In Rails wordt er gebruik gemaakt REST (Representational State Transfer) en dit level legt uit op wat voor manier Rails hiervan gebruik maakt en waarom. 

### Level 4
In dit level word er getoond hoe je met Rails op een relatief simpele manier e-mails kan versturen via je webapplicatie bijvoorbeeld bij het invullen van een formulier. Er wordt in dit level ook uitgelegd hoe je al je stylesheets, javascripts en afbeeldingen moet opslaan zodat dit op een gestructureerde manier gebeurd. Verder wordt er in dit level ook nog uitgelegd hoe Rails ondersteuning biedt voor SCSS en CoffeeScript.

### Level 5
Dit level legt uit hoe je de Rails controllers verschillende soorten gegevens kan laten returnen. Standaard returnen de controllers een HTML-pagina, maar je kan ze ook JSON laten returnen. Dit kan handig zijn voor als je een backend REST API wilt maken in Rails zonder het gebruik van views. Er wordt verder ook nog uitgelegd hoe je met AJAX kan communiceren tussen je views en controllers.

### Conclusie
Deze derde en laatste cursus was een goede uitbreiding op de vorige cursus en liet duidelijk zien wat er allemaal mogelijk is met Ruby on Rails. De laatste twee levels waren wat moeilijker om te volgen, omdat hierin veel nieuwe dingen worden geïntroduceerd. Uiteindelijk heb ik toch alle challenges kunnen voltooien door de video nog eens opnieuw te bekijken.

## Reflectie
Dankzij deze uitgebreide cursus op Codeschool heb ik op een praktische manier de basis kunnen leren voor het programmeren in Ruby en Ruby on Rails. Ik vind het wel een fijn framework om mee te werken en ik snap nu ook wel waarom het zo populair is onder software developers.
Deze manier van het leren van programmeertalen, frameworks, etc. spreekt mij aan en ik ben ook van plan om nog cursussen te volgen op Codeschool.

