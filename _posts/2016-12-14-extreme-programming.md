---
layout: post
title: ToThePoint - XP practices
subtitle: Seminarie
bigimg: /img/extreme-programming.jpeg
tag: seminaries
---
Dit seminarie vond plaats op 14/12/2016 en werd gegeven door Michel Grootjans van ToThePoint. In dit seminarie werd er gefocust op de programmeer techniek eXtreme Programming en Test Driven Development.

Zoals bij veel seminaries was er eerst een wat meer theoretische uitleg. Er werd vooral een vergelijking gemaakt met het standaard ontwikkel principe volgens de waterval methode. XP werd ook vergeleken met een andere bekende Agile methodieken zoals Scrum. 

Na de theorie gingen we over in het praktisch gedeelte. Hier zagen we hoe Michel een app schreef voor Bowling. Dit deed hij via TDD, dus hij schreef eerst unit testen voor elke functionaliteit en dan implementeerde hij deze pas. Hij ging pas verder met de volgende functionaliteit als de testen slaagde.

Toen hij klaar was met de bowling app mochten we zelf aan de slag. We moesten een app schrijven voor Caesar encryptie. We moesten dit ook in per 2 doen via pair programming. Dit betekent dat één persoon moest programmeren en de andere keek mee en hielp waar nodig. Na een tijdje moesten we van groep wisselen, zodat we verder moesten werken op de code van iemand anders. 

Ik vond dit een leerrijk seminarie. Het praktisch gedeelte waar we zelf mochten programmeren vond ik heel leerzaam. Zo zie je dat het niet simpel is om verder te werken op iemand anders zijn code ook al hadden we dezelfde opdracht. Het praktisch gedeelte waar Michel zelf programmeerde was ook interessant om te zien, omdat hij dit deed via TDD. Dit had ik zelf nog nooit gedaan, maar nu ben ik van plan om dit zelf toch toe te passen op mijn eigen projecten.
