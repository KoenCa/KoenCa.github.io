---
layout: post
title: Introduction User Experience Design 
subtitle: Seminarie
bigimg: /img/ux-design.jpeg
tag: seminaries
---

Een werknemer van het bedrijf Continuous heeft ons op woensdag 5 oktober 2016 uitgelegd wat User Experience precies inhoud. Dit werd gedaan aan de hand van een korte workshop. Er werd eerst wat meer theoretische uitleg gegeven over User Experience en daarna gingen we aan de slag.

We kregen een case van een echte klant die een online ruilplatform wou laten ontwikkelen. Voor onze eerste opdracht mochten we in groep of individueel werken. Voor deze opdracht moesten we de case in één duidelijke zin omschrijven. Dit wordt bij UX Design vaak gedaan zodat men de essentie van het project kent en ook blijft onthouden. Het moet voor de gebruiker namelijk zo simpel mogelijk zijn. 

Na de eerste opdracht kregen we weer wat meer uitleg en feedback over onze opgemaakte zinnen. Na deze uitleg kregen we een tweede opdracht. De opdracht ging verder op de case van de vorige opdracht en dit keer moesten we de structuur van het online platform op een blad tekenen. Dit was om een overzicht te krijgen van welke pagina’s er op het online platform aanwezig moesten zijn. We konden ons hiervoor baseren op een bestaande site van de klant. Toen we hier mee klaar waren kregen we hier ook weer feedback over. We kregen na de tweede opdracht ook weer wat verdere uitleg. 

Voor onze derde opdracht moesten we het ontwerp van het online platform schetsen op papier. Het was de bedoeling om het zo simpel mogelijk te houden en we konden ons baseren op de structuur die we in de vorige opdracht gemaakt hadden. Dit was ook de laatste opdracht van dit seminarie.

Ik vond dit een interessant seminarie, omdat we in onze opleiding niet echt veel over User Experience leren. Nu denk ik bij het ontwikkelen van een applicatie toch wat meer na over het ontwerp en het gebruiksgemak ervan, want daar gaat het uiteindelijk om.