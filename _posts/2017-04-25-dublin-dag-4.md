---
layout: post
title: PXL-IT Goes Dublin - Dag 4
subtitle: Studiereis
bigimg: /img/dublin-dag-4.png
tag: internationalisering
---

Op dinsdag waren er twee bedrijfsbezoeken gepland bij New Relic en een bezoek aan Airbnb of Ding.com. Het eerste bezoek vond plaats in de voormiddag bij New Relic. Hier kregen we eerst een algemene uitleg van hun product en wat de manier van werken is in het bedrijf. Na de algemene uitleg kregen we een demo van één van de top software engineers uit het bedrijf. Het product dat zij ontwikkelen is zeer uitgebreide monitoring software dat gebruikt wordt door veel verschillende grote bedrijven over de hele wereld. Deze software zorgt ervoor dat je de volledige stack van bijvoorbeeld een grote webapplicatie volledig kan monitoren om zo bugs snel op te sporen of om de performance te verbeteren. Dit product heeft nog veel meer functionaliteiten die bekeken kunnen worden op de website van New Relic. Na de demo gaven twee nederlandstalige werknemers uitleg over het leven in Ierland en de werksfeer binnen het bedrijf. Het was wel leuk om de mening van hun te horen. 

Na het bezoek aan New Relic kregen we een paar uur vrij om te lunchen en om Dublin verder te verkennen. We hadden afgesproken om samen te komen op het Grand Canal Dock om 13.45h. 

Voor het laatste bedrijfsbezoek werd de groep opgedeeld in twee. Een groep ging naar Airbnb en een andere groep ging naar Ding.com. Dit mocht je zelf kiezen en ik had gekozen voor Ding.com. We zijn dus vanaf het Grand Canal Dock vertrokken richting de bedrijven. 

Het was een stuk wandelen naar Ding.com, maar het was wel de moeite. Het is een heel modern bedrijf en in hetzelfde gebouw ligt ook MongoDB. Bij Ding.com hebben we een korte rondleiding en een uitgebreide presentatie over welke product zij aanbieden en op welke manier ze dit ontwikkelen gekregen. Ding.com zorgt ervoor dat veel mensen over de hele wereld hun prepaid kaart meteen op kunnen laden. Je kan je eigen kaart opladen of die van iemand anders. Het opladen kan gedaan worden via hun website, mobiele applicatie of SMS. Na dit bezoek hadden we weer vrije tijd in Dublin. 
