---
layout: post
title: 'PXL-IT Goes Dublin'
subtitle: Studiereis
bigimg: /img/dublin.jpg
tag: internationalisering
---

In het laatste jaar van de opleiding worden er verschillende studiereizen georganiseerd waaraan verplicht deelgenomen moet worden. Deze studiereizen dienen voor het domein internationalisering. Dit jaar konden we kiezen voor Linz, Berlijn of Dublin. Linz en Berlijn vonden plaats van woensdag 15 tot en met zondag 19 maart. Dublin vond plaats van zaterdag 22 april tot en met woensdag 26 april. Zelf heb ik gekozen om naar Dublin te gaan voor mijn studiereis. 

- <a href="/2017-04-22-dublin-dag-1" target="_blank">Dag 1</a>
- <a href="/2017-04-23-dublin-dag-2" target="_blank">Dag 2</a>
- <a href="/2017-04-24-dublin-dag-3" target="_blank">Dag 3</a>
- <a href="/2017-04-25-dublin-dag-4" target="_blank">Dag 4</a>
- <a href="/2017-04-26-dublin-dag-5" target="_blank">Dag 5</a>

## Reflectie 

In het algemeen vond ik dit een heel leuke studiereis. Het was leuk en leerzaam om de eerste twee dagen zelf op verkenning te gaan in de stad. Ik heb elke dag veel gewandeld en steeds nieuwe delen van de stad gezien maar ik heb nog steeds niet alles kunnen ontdekken. 

De bedrijfsbezoeken waren zeker de moeite en we werden altijd op een vriendelijke manier ontvangen. Sommige bezoeken mochten misschien wel wat langer duren, maar dit zal wel bepaald worden door de bedrijven zelf, omdat zij het ook druk hebben. Alle bedrijven die we bezocht hebben waren ook heel modern en ik vond dat er een leuke werksfeer was. Ik zou zelf wel graag in één van deze bedrijven werken, maar ik ben toch nog van plan om eerst verschillende jaren in België of Nederland te werken en dan zie ik wel verder. 

Het bezoek aan de hogeschool vond ik ook wel interessant om te zien wat de mogelijkheden zijn om verder te studeren in het buitenland. Ik ben zelf niet van plan om na deze opleiding verder te studeren om mijn master te halen, omdat dit voor het werk wat ik wil gaan doen niet echt nodig is. Een internationaal diploma zou wel mooi zijn, maar het is ook redelijk duur om bijvoorbeeld nog een paar jaar te studeren op AIT. De inschrijving is 5500 euro per schooljaar en hier komen nog de kosten bij van kot dat je daar zal moeten huren. 
