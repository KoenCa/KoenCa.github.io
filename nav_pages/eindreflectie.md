---
layout: page
title: Eindreflectie
subtitle: Koen Castermans
---

Ik zit op dit moment in het laatste jaar van deze opleiding met afstudeerrichting applicatieontwikkeling. Als specialisatie had ik gekozen voor Enterprise en Mobile waar dieper werd ingegaan op C# en Java. Alhoewel ik dit heel interessant en leerzaam vond, neig ik nu toch meer naar web development zoals in de specialisatie Web en Mobile gezien wordt. Ik denk dat dit komt doordat ik vooral in het begin niet zo goed overweg kon met de web technologieÃ«n HTML, CSS en JavaScript. In de loop van de opleiding heb ik hier wel meer ervaring mee opgedaan en ben ik in mijn vrije tijd hier ook meer dingen over beginnen op te zoeken. Zo heb ik onder andere online cursussen gevolgd over Ruby on Rails, JavaScript en Electron. In het IT-Project ben ik ook bezig geweest met het ontwikkelen van een back-end in Node.js wat mij heel goed beviel ten opzichte van Spring Boot. Eerst had ik ook nog geen idee van welke job ik wou gaan doen na mijn opleiding, maar dankzij mijn ervaringen met web development tot nu toe heb ik besloten om een job te zoeken in full stack web development. 

Van alle seminaries die ik gevolgd heb, heb ik ook veel bijgeleerd. Zo heb ik geleerd dat de IT-sector heel divers en uitgebreid is. Zelfs als ontwikkelaar kan je veel verschillende richtingen uit op het vlak van jobs. Ik vind het ook goed dat veel van de seminaries op school zelf plaats vonden en dat er hiervoor ook tijd voorzien was in het lessenrooster. Deze seminaries zijn een goede aanvulling op de dingen die we leren via onze vakken. 

Ik ben pas echt goed begonnen aan I-Talent in dit laatste jaar van mijn opleiding. Ik heb hier nu toch wat spijt van, omdat ik veel heb bijgeleerd van de seminaries, meetups, cursussen, enzovoort. Als ik eerder was begonnen had ik nog meer bij kunnen leren, maar dit is ook weer een goede les dat ik sommige dingen niet te lang moet uitstellen.

Gedurende deze opleiding heb ik ook mijn sterktes en zwaktes leren kennen. Ik denk dat een van mijn grootste zwaktes te maken heeft met mijn zelfvertrouwen. In het begin van de opleiding had ik vaak te veel stress voor bijvoorbeeld grote projecten of presentaties en dergelijke. Ik heb dit gelukkig wel kunnen verbeteren door gewoon hard te werken en door te leren hoe ik mezelf kan kalmeren. 

Mijn sterktes zijn dat ik goed zelfstandig kan werken en dat ik een hoog doorzettingsvermogen heb. Als ik aan iets begon wil ik het ook echt zo goed mogelijk af maken en ik kan hierbij zelf veel dingen uitzoeken. Hoewel ik goed zelfstandig kan werken, werk ik toch het liefste in teamverband. Op deze manier kan je veel van andere leren door kennis te delen en elkaar te helpen met problemen.  

Door deze opleiding en I-Talent heb ik al heel veel bij kunnen leren over alles wat met informatica te maken heeft. Ik weet wel dat dit slechts het begin is en dat ik steeds bij zal moeten blijven leren om mezelf verder te ontwikkelen en ik doe dit met plezier. 