---
layout: post
title: PXL-IT Goes Dublin - Dag 2
subtitle: Studiereis
bigimg: /img/dublin-dag-2.jpg
tag: internationalisering
---

Voor de tweede dag van de studiereis hadden we de hele dag vrij. De lectoren kwamen wel langs het hostel rond 10.00u voor een verdere verkenning van de stad voor de mensen die dit wilden. Ik had zelf gekozen om mee te doen aan deze wandeling samen met andere studenten. 

Tijdens deze wandeling heb ik een deel van de stad gezien die ik op zaterdag nog niet gezien had. Hiervoor zijn we langs de Liffey River gewandeld richting het Grand Canal. Rond het Grand Canal liggen verschillende grote bedrijven zoals Airbnb, Facebook en Google. Hier hebben we dan ook even rondgekeken en veel fotoâ€™s gemaakt. 

Na het Grand Canal zijn we door gewandeld naar Merrion Square. Dit is een groot stadspark, waar toevallig ook een tentoonstelling was van schilderijen van lokale artiesten. In dit park hebben we even rondgewandeld en naar de schilderijen gekeken. 

Na de wandeling met de lectoren zijn we gaan lunchen en hebben we zelf nog wat door Dublin gewandeld. Het is echt een grote stad met veel verschillende bezienswaardigheden en natuurlijk ook veel pubs. 
