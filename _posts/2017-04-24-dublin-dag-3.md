---
layout: post
title: PXL-IT Goes Dublin - Dag 3
subtitle: Studiereis
bigimg: /img/dublin-dag-3.jpg
tag: internationalisering
---

Maandag was de eerste dag waar we een bedrijf gingen bezoeken. We moesten op tijd opstaan om te kunnen eten, omdat we al vroeg moesten vertrekken. Het bedrijf dat we gingen bezoeken was Ericsson gelegen in Athlone. Om hier te geraken hebben we eerst de tram genomen naar het treinstation. De lectoren hadden voor onze groep al plaatsen gereserveerd in de trein. De rit met de trein had toch langer geduurd dan gepland door een vertraging van een half uur. Bij aankomst in Athlone hebben we een bus genomen richting het bedrijf Ericsson. 

We zijn goed ontvangen bij Ericsson met een gratis lunch. Na de lunch hebben we een presentatie en rondleiding gekregen doorheen het bedrijf en hun datacenter. Ericsson heeft verschillende kantoren over de hele wereld. Het kantoor in Athlone maakt het besturingssysteem dat gebruikt wordt door 40% van alle mobiele operatoren over de hele wereld. Ericsson is nu ook bezig met het ontwikkelen van een nieuwe versie van hun besturingssysteem en hiervoor gebruiken ze ook de agile methodiek genaamd Scrum. In het verleden gebruikte ze altijd de waterval methode, maar ze zijn nu bezig met het overschakelen naar Scrum, omdat agile voor de meeste IT bedrijven de beste manier van ontwikkelen is. 

Na het bedrijfsbezoek hebben we de hogeschool AIT bezocht. Dit is een grote campus met een uitgebreide keuze aan studierichtingen. In deze school hebben we een presentatie gekregen over hoe het is om te studeren aan AIT en wat de mogelijkheden voor ons zouden zijn om verder te studeren in AIT om een internationaal diploma te behalen. Na de presentatie hebben we nog koffie en thee gekregen en zijn we met de bus terug naar het treinstation gereden. Hier hebben we terug een trein genomen richting Dublin en dit keer had deze geen vertraging. In Dublin hadden we de rest van de avond weer vrij om te doen wat we wilden. 

Door de vertraging van de trein hebben we kostbare tijd verloren waardoor de bezoeken aan Ericsson en AIT toch wat verkort moesten worden. Dit was wel jammer, omdat alles wat sneller moest gaan. Toch vond ik het een leerrijke ervaring en het was ook interessant om te zien hoe men in een groot bedrijf zoals Ericsson werkt. 
